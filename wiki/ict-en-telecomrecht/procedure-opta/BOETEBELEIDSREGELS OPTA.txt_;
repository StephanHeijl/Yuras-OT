Besluit 

Openbaar 

BOETEBELEIDSREGELS OPTA 

Beleidsregels boetetoemeting met betrekking tot het opleggen van boetes ingevolge artikel 15.4 van 
de Telecommunicatiewet (Boetebeleidsregels OPTA) 

Leeswijzer 

De Boetebeleidsregels OPTA zijn als volgt opgebouwd: 

1. Inleiding 
2. Systematiek van de Boetebeleidsregels 
3. Ernst van de overtreding 
4. Vaststelling van de hoogte van de boete in geval van een overtreding in de zin van artikel 15.4, vierde 
lid, Tw 
5. Vaststelling van de hoogte van de boete in geval van een overtreding in de zin van artikel 15.4, tweede 
lid, Tw 
6. Overige bepalingen met betrekking tot de oplegging van een boete 
7. Boeteverhogende en boeteverlagende omstandigheden 
8. Aanpassing en herziening 
1. Inleiding 
1.1. Het college van de Onafhankelijke Post en Telecommunicatie Autoriteit (hierna: het college of 
OPTA) is op grond van artikel 15.4, tweede lid, en artikel 15.4, vierde lid, j° artikel 15.1, derde lid, van 
de Telecommunicatiewet1 (hierna ook: Tw) bevoegd een boete op te leggen ter zake van een aantal 
overtredingen van de Telecommunicatiewet. De bevoegdheid van het college boetes op te leggen is 
een middel om naleving van de Telecommunicatiewet te bevorderen. De hoogte van de boete wordt 
ingevolge artikel 15.4, vijfde lid, Tw in ieder geval afgestemd op de ernst en de duur van de 
overtreding, alsmede op de mate waarin de overtreder daarvan een verwijt kan worden gemaakt.2 
Voorts dienen bij de vaststelling van de boete de algemene beginselen van behoorlijk bestuur in acht 
te worden genomen, zoals het gelijkheidsbeginsel3 en het evenredigheidsbeginsel4. Het opleggen van 
een (bestuurlijke) boete op grond van de Telecommunicatiewet is een punitieve sanctie. Een besluit 
omtrent het opleggen van een dergelijke boete valt daarmee onder het begrip ‘criminal charge’ in de 
zin van artikel 6 van het Europees Verdrag tot bescherming van de Rechten van de Mens en de 
fundamentele vrijheden5. 
1 Stb. 1998, 610, laatstelijk gewijzigd bij de wet van 22 april 2004, Stb. 2004, 189. 
2 Vgl. uitspraak Rechtbank Rotterdam van 26 november 2002 inzake SEP versus d-g NMa, paragraaf 2.3.4: ‘Daarnaast kan en 
moet rekening worden gehouden met een groot aantal factoren die naar aard en belang kunnen verschillen, afhankelijk van de 
soort overtreding en de (bijzondere) omstandigheden van het geval.’. 
3 Op grond van het gelijkheidsbeginsel (artikel 1 Grondwet) dienen gelijke gevallen op een gelijke wijze te worden behandeld. 
4 Ingevolge artikel 3:4, tweede lid, van de Algemene wet bestuursrecht (Awb) mogen de voor één of meer belanghebbenden 
nadelige gevolgen van een besluit niet onevenredig zijn in verhouding tot de met het besluit te dienen doelen.
5 Vgl. Uitspraak Rechtbank Rotterdam van 26 november 2002 inzake SEP versus d-g NMa, paragraaf 2.3.2. 


1 


Besluit 

Openbaar 

1.2. Het college geeft met de onderhavige Boetebeleidsregels naar zijn huidige inzichten invulling aan 
zijn beleidsvrijheid ten aanzien van het vaststellen van de hoogte van boetes6. Met de 
Boetebeleidsregels wordt inzicht verschaft in de factoren die de hoogte van de boete bepalen. Daarbij 
staat voorop dat de hoogte van de boete in een redelijke verhouding dient te staan tot het beoogde 
doel in termen van preventie (afschrikwekkende werking). De hoogte van de boete dient derhalve 
toereikend te zijn om volgende overtredingen door dezelfde overtreder te voorkomen (speciale 
preventie) alsmede om potentiële overtreders7 te weerhouden van nieuwe, soortgelijke overtredingen 
(generale preventie)8. Op dit punt geven de Boetebeleidsregels richting wat betreft de hoogte van de 
boete die overtreders kunnen verwachten. 
1.3. De Telecommunicatiewet schrijft voor aan welke regels en verplichtingen ondertoezichtgestelden 
zich dienen te houden. Daarnaast heeft het college zijn uitgangspunten voor toezicht en handhaving 
neergelegd in het beleidsdocument “Visie op toezicht & handhaving”9. Daarin brengt het college onder 
andere tot uitdrukking dat voor een goede naleving van de Telecommunicatiewet het van belang is dat 
ondertoezichtgestelden hun interne organisatie, voor zover van toepassing, zodanig inrichten dat de 
naleving van deze regels en verplichtingen wordt bevorderd en geborgd, ook wel aangeduid met de 
term Compliance10. Bij het bepalen van de hoogte van de boete in geval van een overtreding van de 
Telecommunicatiewet kan OPTA mede rekening houden met het al dan niet aanwezig zijn van een 
effectief compliance-programma binnen een organisatie, in die zin dat dit als een boeteverlagende of verhogende 
omstandigheid kan worden meegewogen11. 
1.4. Vorenstaande laat onverlet dat in elke individuele situatie rekening wordt gehouden met de 
specifieke relevante omstandigheden van het geval, zoals recidive, de ernst van het feit, het 
berokkende nadeel of het behaalde voordeel. Om recht te kunnen doen aan deze specifieke 
omstandigheden van het individuele geval, zal steeds sprake dienen te blijven van een voldoende 
ruime discretionaire marge voor het college. De vaststelling van (de hoogte van) boetes blijft immers 
altijd maatwerk12. Het college kan dan ook in voorkomende gevallen van de Boetebeleidsregels 
afwijken, met name indien onverkorte toepassing ervan evident onbillijke gevolgen zou hebben.13 
2. Systematiek van de Boetebeleidsregels 
6 De vraag of al dan niet een boete dient te worden opgelegd, valt buiten het bereik van deze Boetebeleidsregels evenals vragen 
betreffende het opleggen van een last onder dwangsom. 
7 De Tw hanteert verschillende begrippen: ‘overtreder’, ‘onderneming’ en ‘rechtspersoon’. In deze boetebeleidsregels worden al 
deze begrippen gevat onder het verzamelbegrip ‘overtreder’. Waar nodig zal van hiervoor aangeduide meer specifieke begrippen 
gebruik worden gemaakt.
8 Het is in dit verband staand beleid van het college dat boetebesluiten openbaar worden gemaakt door ze algemeen 
verkrijgbaar te stellen middels integrale publicatie van de tekst van de openbare versie van zijn boetebesluiten op de website van 
OPTA (zie www.opta.nl). Dit openbaarmakingsbeleid draagt naar het oordeel van het college bij aan de doelstelling van generale 
preventie en is derhalve bevorderlijk voor eerbiediging van de regelgeving. 
9 Zie de website van OPTA (www.opta.nl). 
10 In dit verband wordt gesproken van een compliance-programma’s of nalevingsregeling. In deze Boetebeleidsregels wordt 
verder gesproken van compliance-programma’s.
11 Zie hierna paragraaf 7. 
12 Vgl. uitspraak Rechtbank Rotterdam van 26 november 2002 inzake SEP versus d-g NMa, paragraaf 2.3.4. 
13 Zie in dit verband ook artikel 5.4.1.7 van de Aanvulling van de Algemene wet bestuursrecht (Vierde tranche Algemene wet 
bestuursrecht), TK 2003/04, 29 702, nr.2, p.16. 


2 


Besluit 

Openbaar 

2.1. De Boetebeleidsregels hebben als wettelijk uitgangspunt dat de hoogte van de boete in ieder 
geval moet worden afgestemd op de elementen ernst en de duur van de overtreding, alsmede op de 
verwijtbaarheid van de overtreder14. Die afstemming loopt in de boetebeleidsregels langs de volgende 
lijn. 

2.2 De ernst van de overtreding wordt bepaald door eerst de zwaarte van de overtreding in abstracto 
te bepalen en daarna deze te bezien in het licht van de omgevingsfactoren (de economische context 
alsmede de bijzondere omstandigheden van het geval). Deze ‘optelsom’ bepaalt de definitieve 

kwalificatie van de overtreding: zeer ernstig, ernstig of minder ernstig. Het hoeft dus niet per se zo te 
zijn dat een overtreding die aanvankelijk als zwaar wordt aangemerkt (geabstraheerd van 

omgevingsfactoren) uiteindelijk ook de kwalificatie ernstig krijgt. Afhankelijk van die omgevingsfactoren 
kan dat ook de naast hogere (zeer ernstig) of lagere (minder ernstig) kwalificatie zijn. 

2.3. Het college hanteert in navolging van de systematiek van de wet bij de uiteindelijke vaststelling 
van de hoogte van de boete twee verschillende systematieken. 
2.4. De eerste systematiek ziet op overtredingen in de zin van artikel 15.4, vierde lid, Tw15. Dit betreft 
alle overtredingen, ongeacht de aard van de overtreder16, die niet onder de werking van artikel 15.4, 
tweede lid, Tw vallen. Het boeteplafond voor dergelijke overtredingen is te allen tijde gefixeerd op € 
450 000 per overtreding. Deze systematiek wordt hierna in paragraaf 4 nader uitgewerkt. 

2.5. De tweede systematiek ziet op overtredingen in de zin van artikel 15.4, tweede lid, Tw17. Dit betreft 
overtredingen die alleen kunnen worden begaan door een onderneming18 met aanmerkelijke 
marktmacht.19 Het boeteplafond voor dergelijke overtredingen is variabel en bedraagt maximaal 

€ 450 000 per overtreding, of, indien dat meer is, 10% van de relevante omzet van de onderneming in 
Nederland20. Ten aanzien van deze overtredingen geldt een afwijkende systematiek voor zover het 

betreft de bepaling van de hoogte van de boete. Deze systematiek wordt hierna in paragraaf 5 nader 

14 Zie artikel 15.4, vijfde lid, Tw. 
15 Artikel 15.4, vierde lid, Tw luidt: “Ingeval van overtreding van de bij of krachtens de in artikel 15.1, derde lid, bedoelde 
voorschriften, niet zijnde de voorschriften, bedoeld in het tweede lid, alsmede van artikel 5:20 van de Algemene wet 
bestuursrecht, kan het college aan de overtreder een boete opleggen van ten hoogste € 450 000.” 
16 Een overtreder kan zowel een rechtspersoon zijn als een natuurlijke persoon, al dan niet handelend in de uitoefening van een 
bedrijf.
17 Artikel 15.4, tweede lid, Tw luidt: “Het college kan aan een onderneming een boete opleggen van ten hoogste € 450 000, of, 
indien dat meer is, 10% van de relevante omzet van de onderneming in Nederland, ingeval van: 


a. overtreding van de bij of krachtens hoofdstuk 6a gestelde voorschriften, met uitzondering van artikel 6a.20; 
b. overtreding van een op grond van artikel 12.2 genomen besluit, voor zover de overtreding geschiedt door een onderneming 
die beschikt over een aanmerkelijke marktmacht en betrekking heeft op een bij of krachtens hoofdstuk 6a gesteld voorschrift, 
met uitzondering van artikel 6a.20.”
18 Het begrip onderneming sluit aan bij het communautaire (en nationale) mededingingsrecht en omvat elke eenheid die 
economische activiteit uitoefent, ongeacht de rechtsvorm van deze eenheid en de wijze van financiering en omvat tevens 
natuurlijke personen die economische activiteiten uitoefenen. 
19 Deze systematiek sluit aan bij de systematiek die de Raad van Bestuur van de NMa hanteert bij de vaststelling van de hoogte 
van de boete ter zake van overtredingen van artikel 24 Mw (misbruik economische machtspositie). 
20 Onder relevante omzet wordt in deze Boetebeleidsregels verstaan de omzet van de desbetreffende onderneming in de 
elektronische communicatiesector in Nederland. Afbakening van de omzet tot die van – kort gezegd – de elektronische 
communicatiesector, zal bijvoorbeeld kunnen geschieden aan de hand van de jaarstukken van de onderneming over het 
afgelopen boekjaar (TK 2002/03, 28 851, nr. 13, p.23). 
3 


Besluit 

Openbaar 

uitgewerkt. 

2.6. In beide systematieken bepalen mogelijke boeteverhogende en boeteverlagende omstandigheden 
het uiteindelijke boetebedrag. 
3. Ernst van de overtreding 
3.1. De ernst van de overtreding wordt bepaald door eerst de zwaarte van de overtreding in abstracto 
vast te stellen en deze vervolgens te bezien in samenhang met de economische context waarin deze 
heeft plaatsgevonden alsmede de bijzondere omstandigheden van het geval. 
Zwaarte van de overtreding 

3.2. Bij de bepaling van de zwaarte van de overtreding strekken de doelstellingen van de 
Telecommunicatiewet21, te weten het bevorderen van concurrentie, de ontwikkeling van de interne 
markt en het bevorderen van de belangen van eindgebruikers, tot uitgangspunt. Aan de hand van deze 
doelstellingen zijn de mogelijke overtredingen in abstracto in drie categorieën onder te verdelen: zeer 
zware, zware en minder zware overtredingen.22 
I. Zeer zware overtredingen 
Zeer zware overtredingen zijn die overtredingen waarbij de concurrentie in aanzienlijke mate wordt 
belemmerd of overtredingen waarbij de belangen van eindgebruikers in aanzienlijke mate worden 
geschaad.23 

Hierbij gaat het bijvoorbeeld om: 

• Overtreding van de verplichting om eind- tot eindverbindingen tot stand te brengen en te waarborgen 
(artikel 6.3, eerste lid, Tw j° artikel 3, eerste lid, en artikel 4, eerste en tweede lid, Besluit 
interoperabiliteit24); 
• Overtreding van de verplichting om aan redelijke verzoeken tot toegang te voldoen (artikel 6a.6, 
eerste lid, Tw alsmede artikel 6a.6, tweede en vierde lid, Tw voor zover door overtreding daarvan aan 
de in het eerste lid van artikel 6a.6 Tw genoemde verplichting om aan redelijke verzoeken tot toegang 
te voldoen, niet wordt voldaan); 
• Overtreding van het non-discriminatiebeginsel (artikel 6a.8 Tw; artikel 6a.12, aanhef en onder a, Tw); 
21 Artikel 1.3, eerste lid, Tw. 
22 De per categorie opgesomde overtredingen zijn niet limitatief bedoeld. 
23 Het gaat in beginsel om overtreding van de verplichtingen waaraan ondernemingen die zijn aangewezen als aanbieder die 
over aanmerkelijke marktmacht beschikt, moeten voldoen (TK 2002/03, 28 851, nr.13, p.23). 
24 Besluit van 7 mei 2004, houdende regels met betrekking tot interoperabiliteit van openbare elektronische 
communicatiediensten, toegang tot de Europese telefoonnummeringsruimte en landsgrensoverschrijdende toegang tot nietgeografische 
nummers, Stb. 2004, 205. 


4 


Besluit 

Openbaar 

• Overtreding van de verplichtingen met betrekking tot eindgebruikerstarieven en/of de daaraan door 
het college verbonden nadere voorschriften die nodig zijn voor een goede uitvoering van die 
verplichtingen (artikel 6a.13 Tw); 
• Overtreding van de verplichting gegevens over te leggen in verband met de vereiste goedkeuring van 
de invoering van nieuwe of gewijzigde eindgebruikerstarieven (artikel 6a.14, tweede en zevende lid, 
Tw); 
• Overtreding van de verplichting ervoor zorg te dragen dat voor abonnees van de aangewezen 
onderneming de voorzieningen beschikbaar zijn die het afnemen van carrier(voor)keuzediensten 
mogelijk maken (artikel 6a.17, eerste lid, Tw); 
• Overtreding van de verplichting te voldoen aan een redelijk verzoek tot toegang in verband met het 
aanbieden van carrier(voor)keuzediensten (artikel 6a.17, vierde lid, Tw); 
• Overtreding van de verplichting om bij interoperabiliteitsonderhandelingen verkregen informatie als 
bedrijfsvertrouwelijk te behandelen en slechts te gebruiken voor het doel waarvoor ze is verstrekt 
(artikel 6.1, tweede lid, Tw); 
II. Zware overtredingen 
Zware overtredingen zijn overtredingen waardoor de concurrentie wordt belemmerd of de belangen 
van de eindgebruiker worden geschaad, maar niet in die (aanzienlijke) mate dat deze als zeer zware 
overtredingen kunnen worden aangemerkt. 

Hierbij gaat het bijvoorbeeld om: 

• Overtreding van de diverse verplichtingen die voortvloeien uit de in Hoofdstuk 4 van de 
Telecommunicatiewet genoemde voorschriften inzake nummerbeleid en nummerbeheer na te leven 
(artikel 4.2, elfde lid, artikel 4.9, artikel 4.10, zesde en zevende lid en artikel 4.11, derde lid, Tw); 
• Overtreding van de voorschriften met betrekking tot de wijze waarop onderhandelingen in het kader 
van interoperabiliteit moeten worden gevoerd (artikel 6.1, derde lid, Tw); 
• Overtreding van de verplichting om informatie met betrekking tot bepaalde vormen van toegang 
bekend te maken (artikel 6a.9, eerste lid, Tw); 
• Overtreding van de verplichting om eindgebruikersdiensten te ontbundelen van andere diensten 
(artikel 6a.12, aanhef en onder b, Tw); 
• Overtreding van de verplichtingen die strekken tot bescherming van persoonsgegevens en de 
persoonlijke levenssfeer (artikel 11.2 Tw en artikel 11.3, eerste lid); 
• Overtreding van de verplichting die er toe strekt gegevens te verstrekken of medewerking te verlenen 
in het kader van geschilbeslechting tussen marktpartijen (artikel 12.4 Tw); 
• Overtreding van de medewerkingsplicht (artikel 15.4, vierde lid, Tw j° 5:20 Awb25); 
• Overtreding van de verplichting gevolg te geven aan een vordering tot het verstrekken van 
inlichtingen (artikel 18.7 Tw); 
• Overtreding van de verplichtingen die zien op certificatiedienstverleners en (het op de markt brengen 
25 Artikel 5:20, eerste lid, Awb luidt: Een ieder is verplicht aan een toezichthouder binnen de door hem gestelde redelijke termijn 
alle medewerking te verlenen die deze redelijkerwijs kan vorderen bij de uitoefening van zijn bevoegdheden. 

5 


Besluit 

Openbaar 

van) middelen voor het aanmaken van elektronische handtekeningen (artikel 18.15 tot en met 18.18 
Tw). 

III. Minder zware overtredingen 
Het gaat hierbij in de eerste plaats om overtredingen van verplichtingen waarbij in het algemeen de 
concurrentie in beperkte mate wordt belemmerd of de belangen van eindgebruikers in beperkte mate 
worden geschaad. 

Het gaat hier bijvoorbeeld om: 

• Overtreding van de verplichtingen met betrekking tot mededeling en registratie (artikel 2.1 Tw); 
• Overtreding van de verplichting een aan het college verschuldigde bijdrage te betalen (artikel 9.4, 
eerste lid, Tw); 
• Overtreding van de verplichtingen die strekken tot bescherming van persoonsgegevens en de 
persoonlijke levenssfeer behoudens voor zover het gaat om overtreding van de artikelen 11.2 en 11.3 
Tw (artikel 11.4 Tw, artikel 11.5, eerste lid, Tw, artikel 11.6, eerste lid, Tw, artikel 11.7 Tw26, artikel 11.9 
Tw en artikel 4.1 BUDE27); 
• Overtreding van de diverse verplichtingen die voortvloeien uit de in Hoofdstuk 18 van de 
Telecommunicatiewet genoemde verdere bepalingen28 (artikel 18.1 Tw, artikel 18.4 Tw, artikel 18.6 Tw 
en artikel 18.12 Tw). 
Economische context en de bijzondere omstandigheden van het geval 

3.3. De vaststelling van de ernst van de overtreding is voorts afhankelijk van de economische context 
in concreto29 alsmede de bijzondere omstandigheden van het geval. De ernst van de overtreding wordt 
aangegeven in drie gradaties: zeer ernstige, ernstige en minder ernstige overtredingen. Het zijn onder 
meer de volgende omstandigheden die in samenhang met de hiervoor vastgestelde zwaarte van de 
overtreding mogelijk een rol kunnen spelen bij de uiteindelijke vaststelling van de ernst van de 
overtreding. 
• De mate waarin de overtreding de concurrentie of de belangen van eindgebruikers feitelijk heeft 
geschaad30. Hierbij wordt, voor zover van toepassing, rekening gehouden met de omvang van de 
markt waarin de overtreding heeft plaatsgevonden; 
• In dit verband kunnen ook andere omstandigheden (mede) een rol spelen zoals de levensfase waarin 
26 Voor artikel 11.7 Tw, het spamverbod, geldt een specifiek uitgewerkt boetebeleid dat tezamen met het handhavingsbeleid in 
dezen is vervat in bijlage 1 bij deze beleidsregels.
27 Dit artikel bevat het verbod op (het verspreiden van) ongewenste software. Zie Besluit van 7 mei 2004, houdende regels met 
betrekking tot universele dienstverlening en eindgebruikersbelangen (Besluit universele dienstverlening en 
eindgebruikersbelangen), Stb. 2004, 203.28 Behoudens voor zover het gaat om overtreding van de verplichting om gevolg te geven aan een vordering tot het verstrekken 
van inlichtingen op grond van artikel 18.7 Tw en overtreding van de bepalingen die zien op certificatiedienstverleners en (het op 
de markt brengen van) middelen voor het aanmaken voor elektronische handtekening op grond van voortvloeien uit de artikelen 

18.15 tot en met 18.18 Tw. 
29 In geval van overtreding van formele regels zal de economische context vaak geen of een geringe rol van betekenis spelen. 
Zie paragraaf 3.4 van de onderhavige Boetebeleidsregels. 
30 Hieronder ook te verstaan de extra kosten voor concurrenten of eindgebruikers. 
6 


Besluit 

Openbaar 

de markt op het moment van de overtreding verkeerde of het aantal eindgebruikers dat door de 
overtreding is getroffen; 

• De daadwerkelijke marktmacht31 van de overtreders om andere marktdeelnemers schade te 
berokkenen alsmede het aantal concurrenten; 
• Andere omstandigheden zoals de aard van de betrokken diensten of producten; 
• De onomkeerbaarheid van de gevolgen van de overtreding; 
• In principe zal de financiële positie van de overtreder geen rol spelen bij het vaststellen van de 
hoogte van de boete; 32 
• De omstandigheid dat door de verboden gedraging een aanzienlijk voordeel is verkregen dan wel 
schade is berokkend. 
3.4. De ernst van overtredingen van formele bepalingen uit de Telecommunicatiewet33 wordt mede 
bepaald door de mate waarin door de gedraging waarmee de wettelijke bepaling is overtreden de met 
die bepaling te beschermen belangen worden geschaad. Het gaat immers in eerste instantie om 
overtredingen die de kerntaak van de toezichthouder raken en niet direct de concurrentieverhoudingen 
of de belangen van eindgebruikers. Formele overtredingen belemmeren of verhinderen adequaat 
toezicht waardoor handhaving van de materiële normen wordt bemoeilijkt. Het college zal bij de 
vaststelling van de hoogte van de boete in geval van formele overtredingen die het onderzoek hebben 
verhinderd of onmogelijk gemaakt in beginsel het boetemaximum van de betreffende boetecategorie 
als uitgangspunt nemen. 
4. Vaststelling van de hoogte van de boete in geval van een overtreding in de zin van artikel 
15.4, vierde lid, Tw 
Ten aanzien van deze overtredingen is aan elke kwalificatie van de overtreding een boetecategorie 
met een maximum boete verbonden. Binnen de bandbreedte per boetecategorie dient met 
inachtneming van de duur van de overtreding en de verwijtbaarheid van de overtreder de hoogte van 
de boete te worden vastgesteld. 

Boetecategorieën 

4.1. De hoogte van de boete is afhankelijk van de ernst van de overtreding, zoals die is vastgesteld 
aan hand van de onder paragraaf 3.3 vermelde criteria en omstandigheden. Er kunnen drie 
boetecategorieën worden onderscheiden: 
31 Omvang en omzet van de onderneming die de overtreder drijft. 
32 Zie TK 1996/97, 255 33, nr.3, p.129. In bijzondere omstandigheden kan de financiële draagkracht van de overtreder wel een 
rol spelen bij de vaststelling van de hoogte van de boete omdat deze moet voldoen aan de eis dat de nadelige gevolgen 
proportioneel zijn met de met het besluit te dienen doelen. Zo zal het opleggen van een boete niet het faillissement van een 
levensvatbare onderneming waarschijnlijk mogen maken (Vgl. MvT Mw, Kamerstukken II 1995/96, 24 707, nr. 3, p. 88). 
33 Bijvoorbeeld overtreding van de medewerkingsplicht (artikel 15.4, vierde lid, Tw j° 5:20 Awb) of overtreding van de 
inlichtingenplicht (artikel 18.7 Tw). 

7 


Besluit 

Openbaar 

1) In geval van een minder ernstige overtreding bedraagt de hoogte van de boete maximaal € 100.000; 
2) In geval van een ernstige overtreding bedraagt de hoogte van de boete maximaal € 300.000; 
3) In geval van een zeer ernstige overtreding bedraagt de hoogte van de boete maximaal € 450.000.34 

4.2. Het college kan bij het vaststellen van de boete, met inachtneming van het wettelijk 
boetemaximum, buiten de grenzen van de hiervoor vermelde boetecategorieën treden in de onder 
paragraaf 7 van deze Boetebeleidsregels genoemde omstandigheden. 
De hoogte van de boete binnen de bandbreedte van de boetecategorie 

4.3. Nadat het college aan de hand van de vorenstaande procedure de ernst van de overtreding en de 
bijbehorende boetecategorie heeft vastgesteld, wordt vervolgens het boetebedrag bepaald binnen de 
bandbreedte van de desbetreffende boetecategorie. De duur van de overtreding en de verwijtbaarheid 
van de overtreder bepalen de uiteindelijke hoogte van de boete binnen de bandbreedte van de 
boetecategorie.35 
5. Vaststelling van de hoogte van de boete in geval van een overtreding in de zin van artikel 
15.4, tweede lid, Tw 
5.1. In afwijking van het onder paragraaf 4 bepaalde wordt het boetebedrag vastgesteld met 
toepassing van de volgende systematiek. 
De boete wordt vastgesteld volgens de formule: 
Boetegrondslag x ernstfactor + verhoging/verlaging voor bijkomende omstandigheden 


5.2. De boete wordt gebaseerd op de betrokken omzet van de onderneming.36 Onder betrokken omzet 
wordt verstaan de waarde van alle transacties, die door de onderneming tijdens de totale duur van de 
overtreding is behaald met de verkoop van goederen en/of levering van diensten37 waarop de 

34 Het boetemaximum van 10% van de relevante omzet geldt slechts voor overtreding van de bij of krachtens hoofdstuk 6a 
gestelde voorschriften, met uitzondering van artikel 6a.20 Tw en voor overtreding van een op grond van artikel 12.2 Tw genomen 
besluit, voor zover de overtreding geschiedt door een onderneming die beschikt over een aanmerkelijke marktmacht en 
betrekking heeft op een bij of krachtens hoofdstuk 6a gesteld voorschrift, met uitzondering van artikel 6a.20.35 Het algemene uitgangspunt dat de boete zodanig hoog moet zijn dat zij overtreders van een volgende overtreding kan 
weerhouden alsmede potentiële overtreders kan afschrikken, geldt hier onverkort. 
36 Het college kan van de betrokken omzet een schatting maken, bijvoorbeeld, indien deze niet op basis van de verstrekte 
informatie kan worden bepaald. 
37 Met inbegrip van het aanbieden van diensten. Het begrip “dienst” wordt in het kader van deze Boetebeleidsregels als volgt 
gedefinieerd: het wholesale- of retailaanbod dat door een AMM-partij aan een (potentiële) afnemer wordt gedaan of reeds door 
een bestaande afnemer wordt afgenomen. Diensten onderscheiden zich van elkaar indien deze de afnemer een andere 
toegevoegde waarde bieden. Deze toegevoegde waarde wordt daarbij bepaald door functionaliteit, prijs, tariefstructuur, kwaliteit 
en/ of leveringsvoorwaarden. Bij een aanbod met verschillende keuzemogelijkheden kan iedere combinatie van keuzes een 

8 


Besluit 

Openbaar 

overtreding betrekking heeft38. In de betrokken omzet komt de weerslag op de economie die de 
overtreding mogelijk kan hebben tot uitdrukking, waaronder het in het algemeen met de overtreding 
mogelijk te behalen voordeel voor de overtreder(s). Daarnaast wordt de boetegrondslag hoger 
naarmate de duur en de omvang van de bij de overtreding betrokken economische activiteiten 
toeneemt en daarmee bedoelde (potentiële) economische weerslag van de overtreding. Dit alles 
draagt bij aan de beoogde preventieve dan wel afschrikwekkende werking. Het college hanteert een 
boetegrondslag van 10% van de betrokken omzet van de desbetreffende onderneming. Afhankelijk 
van de ernst van de overtreding wordt de boetegrondslag vermenigvuldigd met een factor. 

5.3. De betrokken omzet kan niet in alle gevallen op basis van het bepaalde in paragraaf 5.2 worden 
vastgesteld. Dit kan zich onder meer voordoen wanneer sprake is van een gedraging, gericht op 
bescherming van een (dominante) marktpositie, die bestaat uit het niet-uitvoeren van bepaalde 
transacties of een afwerings- of liquidatie-actie. In bedoelde gevallen kan de omzet van de 
onderneming op de te beschermen markt gedurende de periode van de overtreding, doch voor ten 
minste de duur van een jaar, als betrokken omzet worden aangemerkt. 
5.4. Het college hanteert een boetegrondslag van 10% van de betrokken omzet van de desbetreffende 
onderneming. 
5.5 In afwijking van het hiervoor in de paragrafen 5.1 tot en met 5.4 bepaalde wordt de boete, rekening 
houdend met de ernst en duur van de overtreding, gebaseerd op de relevante omzet, indien naar het 
oordeel van het college ten aanzien van de overtreding de betrokken omzet in de hiervoor bedoelde 
zin niet kan worden bepaald. 
5.6. Afhankelijk van de ernst van de overtreding als bedoeld in de paragraaf 3.3 wordt de 
boetegrondslag vermenigvuldigd met een factor. 
• Bij een minder ernstige overtreding wordt deze factor gesteld op een waarde van ten hoogste 1; 
• Bij een ernstige overtreding wordt deze factor gesteld op een waarde van ten hoogste 2;. 
• Bij een zeer ernstige overtreding wordt deze factor gesteld op een waarde tussen 1,5 en 3. 
Bij een zeer ernstige overtreding kan de boete derhalve – nog afgezien van boeteverhogende 
omstandigheden (zie hierna paragraaf 7) en het bepaalde in paragraaf 5.3 – oplopen tot 30% van de 
betrokken omzet. 
5.7. De in paragraaf 5.6 gehanteerde bandbreedten maken het mogelijk de boete te differentiëren naar 
gelang de ernst van de overtreding. 
5.8. Indien de omvang van de relevante omzet zodanig hoog is dat hantering van voornoemde 
boetecategorieën afbreuk doet aan het belang van een effectieve rechtshandhaving, kan het college 
bepalen dat wat betreft de hoogte van de boete de naasthogere boetecategorie geldt. Onder relevante 
aparte dienst vormen. 
38 De betrokken omzet is kleiner dan of gelijk aan de relevante omzet. Zie artikel 15.4, achtste lid, aanhef en onder c, Tw. De op 
te leggen boete zal echter nimmer het wettelijk boetemaximum van 10 % van de relevante omzet kunnen overstijgen. 


9 


Besluit 

Openbaar 

omzet wordt in deze Boetebeleidsregels verstaan de omzet van de desbetreffende onderneming in de 
elektronische communicatiesector in Nederland.39 

5.9. Gezien de economische context als bedoeld in paragraaf 3.3, kan het in een bepaald geval 
geëigend zijn om een hogere rekenfactor toe te kennen aan een gedraging die getypeerd wordt als 
een ernstige overtreding, dan aan een gedraging welke getypeerd wordt als een zeer ernstige 
overtreding. De in paragraaf 5.5 gehanteerde bandbreedten laten een dergelijke benadering toe. 
5.10. Uit het oogpunt van de gewenste preventieve werking kan het verkregen resultaat worden 
aangepast in verband met het gewicht van de onderneming, uitgedrukt in de totale omzet van deze 
onderneming in Nederland in het jaar voorafgaand aan het opmaken van het rapport als bedoeld in 
artikel 15.8 Tw.40 Dit kan leiden tot een verveelvoudiging van het resultaat, dat op basis van de 
betrokken omzet en de factor vastgesteld op basis van het bepaalde in paragrafen 5.4 en 5.5 wordt 
bereikt. 
6. Overige bepalingen met betrekking tot de oplegging van een boete 
6.1. Indien een rapport meerdere overtredingen betreft, kan het college – in plaats van elke 
overtreding afzonderlijk te beboeten – een boete opleggen voor het geheel van deze overtredingen. 
6.2. Het college legt geen boete op indien de overtreder aannemelijk maakt dat hem van de 
overtreding geen verwijt kan worden gemaakt. 
7. Boeteverhogende en boeteverlagende omstandigheden 
7.1. Het college kan bij de vaststelling van de boete boeteverhogende of boeteverlagende 
omstandigheden betrekken. De toepasselijkheid van een boeteverhogende of –verlagende 
omstandigheid kan leiden tot overschrijding van de bandbreedte van de toepasselijke boetecategorie 
in geval onverkorte handhaving van de boetemaxima onvoldoende recht doet aan het gewicht van de 
betrokken omstandigheid. 
7.2. Als boeteverhogende omstandigheden kunnen onder meer in aanmerking worden genomen: 
39 Artikel 15.4, achtste lid, Tw bepaalt dat als relevante omzet wordt aangemerkt de omzet van de onderneming: a. in het 
boekjaar voorafgaande aan de beschikking, bedoeld in artikel 15.10 Tw; b. berekend op de voet van artikel 377, zesde lid, van 
boek 2 van het Burgerlijk Wetboek voor de netto-omzet en c. voor zover betrekking hebbend op de omzet die de desbetreffende 
onderneming had bij het aanbieden van openbare elektronische communicatienetwerken, openbare elektronische 
communicatiediensten en bijbehorende faciliteiten. Afbakening van de omzet tot die van – kort gezegd – de elektronische 
communicatiesector, zal bijvoorbeeld kunnen geschieden aan de hand van de jaarstukken van de onderneming over het 
afgelopen boekjaar (TK 2002/03, 28 851, nr.13, p.23). 
40 De netto-(jaar)omzet wordt in artikel 2:377, zesde lid, Burgerlijk Wetboek, gedefinieerd als de opbrengst uit levering van 
goederen en diensten uit het bedrijf van de rechtspersoon, onder aftrek van kortingen en dergelijke en van over de omzet 
geheven belastingen. 

10 


Besluit 

Openbaar 

• De omstandigheid dat er sprake is van recidive door dezelfde overtreder ten aanzien van eenzelfde 
type overtreding; 
• De omstandigheid dat de overtreder zijn medewerking aan het onderzoek heeft geweigerd en/of het 
onderzoek anderszins heeft belemmerd;41 
• De omstandigheid dat er sprake is van een overtreding door een overtreder, die heeft aangegeven te 
beschikken over een effectieve compliance organisatie met een goed werkend complianceprogramma, 
maar waarvan aannemelijk is dat dit compliance-programma weliswaar is opgezet, maar 
niet of onvoldoende is geïmplementeerd dan wel niet of onvoldoende in de praktijk is toegepast42 en 
derhalve niet (in voldoende mate) effectief is.43 
7.3. Als boeteverlagende omstandigheden kunnen onder meer in aanmerking worden genomen: 
• De omstandigheid dat er sprake is van daadwerkelijke verdergaande medewerking aan het 
onderzoek van het college dan waartoe de overtreder wettelijk was gehouden; 
• De omstandigheid dat de overtreder de overtredingen uit eigen beweging heeft beëindigd voor of bij 
de eerste bekendwording met het onderzoek van het college. Hierbij komt meer gewicht toe aan het uit 
eigen beweging beëindiging van de overtreding voordat OPTA het onderzoek is begonnen dan nadat 
het onderzoek is gestart; 
• De omstandigheid dat de overtreder uit eigen beweging derden, aan wie door de overtreding schade 
is berokkend, schadeloos heeft gesteld; 
• De omstandigheid dat er sprake is van een overtreding die door de overtreder zelf is gesignaleerd, 
zelf op eigen initiatief bij OPTA is gemeld en zelf uit eigen beweging onverwijld is beëindigd44. 
8. Aanpassing en herziening 
8.1. Deze Boetebeleidsregels bevatten het OPTA-beleid inzake de vaststelling van boetes ingevolge 
artikel 15.4 Tw. Het college behoudt zich uitdrukkelijk de mogelijkheid voor daarin wijzigingen aan te 
brengen. Toepassing van de Boetebeleidsregels in de praktijk en voortschrijdende inzichten zullen zo 
nodig tot aanpassing of herziening ervan aanleiding kunnen geven. 
8.2. De Boetebeleidsregels treden in werking met ingang van de dag na publicatie ervan in de 
Nederlandse Staatscourant. 
41 Het bepaalde laat de rechten van verdediging die een overtreder toekomen, uiteraard onverlet. 
42 Deze aanpak past binnen de visie van het college (zoals neergelegd in het beleidsdocument “Visie op toezicht & handhaving”), 
waarbij het college in beginsel vertrouwen heeft in en geeft aan de partijen die onder toezicht staan. Indien echter blijkt dat dit 
vertrouwen door een partij die onder toezicht staat wordt beschaamd, bijvoorbeeld door een compliance-programma als een 
zogenoemde ‘window-dressing’ te gebruiken, treedt het college hard op. Dit betekent dat het college in zo’n geval in staat wordt 
gesteld een hogere boete op te leggen. Dit is in lijn met de politieke visie op high trust, waarbij uitgangspunt is dat harder gestraft 
moet worden bij beschaamd vertrouwen. 
43 Zie: Europese Commissie, zaak IV/F-2/33.708, British Sugar plc, 14 oktober 1998 (PB L76, 22/03/1999); GvEA, gevoegde 
zaken T-202/98, T-204/98 en T-207/98, 12 juli 2001 (PB C 3, 05/01/2002) en HvJ, zaak C-359/01 P, 29 april 2004 (PB C 118, 
30/04/2004). 
44 Het college wijst er nadrukkelijk op dat de aanwezigheid bij de overtreder van een effectieve compliance organisatie met een 
goed werkend compliance-programma bevorderlijk kan zijn voor de toepasselijkheid van deze omstandigheid. 


11 


Besluit 

Openbaar 

8.3. De Boetebeleidsregels OPTA, Staatscourant 29 juli 2005, nr. 145 p. 10, worden ingetrokken. 
HET COLLEGE VAN DE ONAFHANKELIJKE POST EN TELECOMMUNICATIE AUTORITEIT, 

(w.g.) 
mr. C.A. Fonteijn, voorzitter 


12 


